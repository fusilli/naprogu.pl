---
layout: warsztaty
title: Lalki-motanki
seo: Motanki to słowiańskie lalki mocy i dobrych życzeń. Warsztaty ich tworzenia to okazja do spotkania w kobiecym kręgu, wsłuchania się w siebie i swoje potrzeby.
foto: lalki-motanki.jpg
opis_foto: Na zdjęciu widać dwie siedzące obok siebie lalki zrobione z kolorowych materiałów.
bg: top
---
Motanki to słowiańskie lalki mocy, przemiany, wewnętrznych poszukiwań. Tworzone przez kobiety i dla kobiet pozwalały na spotkanie z samą sobą, swoimi potrzebami i marzeniami. Mogły spełniać życzenia, zapewniać obfitość, chronić przed złymi mocami, wzmacniać więź między matką a dzieckiem. Nie mając rysów indywidualnych (brak zaznaczonej twarzy), stawały się nośnikiem towarzyszących kobietom intencji i celów.

Świat, w którym żyjemy, jest całkiem inny od tego, w którym żyły nasze przodkinie. Mamy dziś znacznie więcej środków wyrazu swojej osobowości, wglądu we własne potrzeby i sposobów ich rozwiązania. Motanki jednak w dalszym ciągu mogą spełniać swą rolę: towarzyszek wewnętrznej przemiany, powierniczek dobrych intencji, daru budującego relację między nami a ważnymi dla nas osobami.

Warsztaty tworzenia motanek to okazja do spotkania w kobiecym kręgu, wsłuchania się w siebie oraz stworzenia własnej, niepowtarzalnej jak każda z nas lalki-motanki. Jeśli chcesz zorganizować takie wydarzenie lub otrzymywać informację w warsztatach organizowanych przeze mnie, [napisz lub zadzwoń](/kontakt/). Informację o nadchodzących warsztatach znajdziesz także na [facebooku](https://www.facebook.com/NaProgu/).