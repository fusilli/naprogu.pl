---
layout: warsztaty
title: Warsztaty dla Ziemi
seo: 
foto: warsztaty-dla-ziemi.jpg
opis_foto: 
info_o_foto: unsplash.com/@veeterzy
---
Żyjemy w czasach głębokiego kryzysu dotykającego Ziemię i zamieszkujące ją istoty. Jednym ze źródeł tego kryzysu jest poczucie oddzielenia człowieka od natury. Objawia się ono przeświadczeniem o własnej wyjątkowości względem innych organizmów i poczuciem, że możemy kształtować Ziemię tak, jakby była maszyną w naszych rękach. Efekty takiego myślenia spotykamy na każdym kroku – w apokaliptycznych krajobrazach kopalni odkrywkowych, w olbrzymich progach wodnych blokujących migrację ryb, w chowie przemysłowym zwierząt.

Problemów, których doświadczamy, nie rozwiążemy przy użyciu dawnego, wykalkulowanego i inżynierskiego sposobu myślenia. Potrzebujemy na nowo zbudować swoją relację z Ziemią i wyjść poza narzucony przez naszą cywilizację ciasny podział: człowiek – reszta świata.

Warsztaty dla Ziemi bazują na wypracowanej przez autorów i autorki książki „Myśląc jak Góra” formule Zgromadzenia Wszystkich Istot. Pomagają poczuć się znów częścią kręgu żyjących organizmów i łączącej je sieci. Dają szansę na skonfrontowanie się z własnym bólem wobec krzywd zadawanych przyrodzie. Pozwalają odnaleźć w sobie głęboką motywację do działań na rzecz Ziemi.

Jeśli chcesz, bym poprowadziła takie warsztaty dla Ciebie i Twojej grupy, [napisz](/kontakt/). 