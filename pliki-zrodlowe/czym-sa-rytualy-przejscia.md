---
layout: foto-i-tekst
title: Czym są rytuały przejścia?
seo: 
foto: czym-sa-rytualy-przejscia.jpg
opis_foto: 
info_o_foto: unsplash.com/@ashleybatz
eleventyNavigation:
  key: Czym są rytuały przejścia?
  order: 2
---
Rytuały przejścia towarzyszyły nam niemal od zawsze. Były z ludźmi w najważniejszych momentach ich życia: przy narodzinach dziecka, wkraczaniu w dorosłość, zawieraniu małżeństwa, wkraczaniu do grup społecznych i zawodowych, a wreszcie przy śmierci.

Służyły oswojeniu zmiany, która dokonywała się w życiu osoby i całej społeczności. Pomagały przygotować się psychicznie i duchowo do pełnienia nowych ról społecznych. Dawały narzędzia, które pozwalały te role poznać i zrozumieć.

Zapewniały uczestnikom i uczestniczkom poczucie wspólnoty i wsparcia ze strony rodziny, klanu, innych kobiet lub mężczyzn, mieszkańców tej samej wioski. Sprawiały, że osoba nie była w procesie zmiany osamotniona, bo otaczały ją ramiona, wiedza i doświadczenie całej społeczności.

Dziś potrzebujemy obrzędów przejścia tak samo jak dawniej, a może nawet odrobinę bardziej? Potrzebujemy symboli, słów i metafor, które pomogą nam przejść przez proces życiowej zmiany, odnaleźć się w niej i spotkać się w niej z ważnymi dla nas osobami.

Rytuały przejścia są dla wszystkich. Mogą wynikać z potrzeby duchowości, pełniejszego i głębszego doświadczenia ważnej dla nas zmiany albo po prostu z chęci celebrowania ważnych chwil w życiu w wyjątkowy, wybrany przez siebie sposób.

Współczesne, poza-religijne obrzędy przejścia bywają też określane mianem ceremonii świeckich lub humanistycznych. Nieważne, jak je nazywamy. Ważne, że działają i dają uczestniczącym w nich osobom to, czego szukają.

Jestem po to, by pomóc Ci zdecydować, jak będzie wyglądał Twój rytuał przejścia i pomóc go przeprowadzić zgodnie z Twoimi potrzebami i oczekiwaniami. [O tym, jakie rytuały prowadzę, przeczytasz więcej w tej zakładce](/rytual-dla-ciebie/).