---
layout: rytualy
title: Śluby – ceremonie ślubne świeckie
seo: Ceremonie ślubne są symbolicznym połączeniem dwóch osób oraz ich światów
  wartości, bliskich i przyjaciół we wspólną całość.
foto: slub2.jpg
opis_foto: Para młoda całuje się po zawarciu małżeństwa w otoczeniu przyrody.
info_o_foto: Karina Krystosiak
date: 2022-03-03
---
Ceremonia ślubna jest symbolicznym pożegnaniem stanu wolnego, by zrobić miejsce na to, co wspólne. Jest wyrazem gotowości na połączenie światów dwóch osób, przy jednoczesnym zachowaniu odrębności każdego z nich. Pozwala na wypowiedzenie nadziei, marzeń i deklaracji, które wiążemy z życiem we dwoje. Stwarza przestrzeń, w której miłość budująca naszą relację, staje się udziałem bliskich nam osób.

Świecki rytuał ślubny w Polsce nie jest tożsamy ze ślubem cywilnym i jako taki nie ma mocy prawnej. Ma charakter ceremonii i służy zawarciu małżeństwa na planie symbolicznym i społecznym, a nie formalnym. Dlatego mogą do niego przystępować również osoby, dla których procedura ślubu cywilnego jest wykluczająca lub ograniczająca, w tym osoby LGBTQ+.

Jak wygląda przygotowanie rytuału ślubnego krok po kroku?

* Podstawą do zaplanowania ceremonii jest spotkanie – długa rozmowa, w trakcie której opowiadacie mi o sobie, swoich potrzebach i uczuciach. Pytam o Waszą wspólną i indywidualną historię, o wartości, które Was łączą, o wspólne fascynacje, sposoby spędzania czasu, relacje z najbliższymi. Korzystam z zaproszenia do Waszego świata po to, by przygotować ceremonię, która będzie najlepiej odpowiadała Waszym oczekiwaniom i wrażliwości.
* W oparciu o rozmowę przygotowuję scenariusz rytuału, podzielony zazwyczaj na pięć etapów: Wprowadzenie, Pożegnanie stanu wolnego, Faza graniczna/liminalna, Powitanie tego, co wspólne, Zakończenie ceremonii i domknięcie przestrzeni obrzędowej. W scenariuszu zawiera się zarówno ogólna struktura rytuału przejścia, jak szczegółowe propozycje dotyczące wykorzystanych działań symbolicznych czy sposobów włączenia osób uczestniczących w wydarzeniu. Gesty, słowa i symbole, które składają się na poszczególne części ceremonii, mają za każdym razem charakter indywidualny, dopasowany do tego, kim jesteście i jakie są Wasze potrzeby.
* Następnie wspólnie pracujemy nad scenariuszem, wypełniamy go szczegółami, modyfikujemy. Plan ceremonii jest ramą, która pozwala Wam poczuć się bezpiecznie w przestrzeni rytuału i skupić się na tym, co w niej najistotniejsze.
* Przez cały czas przygotowań do rytuału ślubnego, jestem dla Was dostępna mailowo i telefonicznie – odpowiadam na pytania i wątpliwości, konsultuję z Wami niezbędne zmiany, a w razie potrzeby rozmawiam z Waszymi bliskimi i świadkami o tym, jak będzie wyglądać rytuał i jak mogą się do niego przygotować.
* W dniu ceremonii towarzyszę Wam w drodze przez poszczególne jej etapy. Subtelnie czuwam nad przestrzenią rytualną i zgromadzonymi w niej osobami. Dbam o to, co ogólne oraz drobne szczegóły, które dopełniają i wzbogacają przebieg rytuału przejścia.
* Po wydarzeniu jeszcze raz spotykam się z Wami, żeby posłuchać Waszych odczuć, refleksji i uwag związanych z przygotowaniem i prowadzeniem rytuału. Rozmowa zamyka ten etap naszej wspólnej pracy tak samo, jak otworzyła go parę miesięcy wcześniej.

Łączny koszt przygotowania i poprowadzenia ceremonii wynosi między 1500 zł a 2000 zł, w zależności stopnia złożoności ceremonii i miejsca, w jakim odbywa  się wydarzenie.

Jeśli chcecie, bym poprowadziła dla Was rytuał ślubny, [zapraszam do kontaktu](https://www.naprogu.pl/kontakt/).

Ceremonia ślubna może być także poprzedzona rozplecinami – obrzędowym pożegnaniem stanu panieńskiego w gronie innych kobiet. Więcej na ten temat piszę w zakładce [Twój rytuał](https://www.naprogu.pl/rytual-dla-ciebie/twoj-rytual/).