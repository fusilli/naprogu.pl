---
layout: rytualy
title: Pożegnanie
seo: Rytuały pożegnania służą ukojeniu bólu po utracie bliskich, wspomnieniu ważnych dla nas chwil z ich życia oraz udzieleniu bliskim wsparcia przez całą społeczność.
foto: pozegnanie.jpg
opis_foto: Przez zamglony krajobraz wiedzie polna droga, która również rozmywa się we mgle. Na drugim planie, obok znikającej ścieżki, stoi niewyraźna, rozmyta wierzba.
info_o_foto: unsplash.com/@brandaohh
date: 2022-03-04
---
Na tle pozostałych momentów granicznych w życiu śmierć jest momentem szczególnym, bo nieodwracalnym. Tracimy osobę, która dotąd była częścią naszego życia, z którą łączą nas wspomnienia, uczucia, więzy krwi lub przyjaźni. Stracie tej może towarzyszyć smutek, ból, lęk, rozgoryczenie, poczucie niesprawiedliwości, osamotnienia.

Rytuały pożegnania nie sprawiają, że te emocje znikną, ale pomagają je sobie uświadomić i uporządkować. Obok cierpienia i smutku towarzyszącego odejściu stawiają wspomnienia i uczucia, które żywiliśmy do zmarłej osoby. Dają dotkniętym stratą bliskim poczucie oparcia ze strony całej społeczności. Mogą być także wyrazem zgody na połączenie żegnanej osoby z tym, co dla żywych nie jest dostępne – na włączenie jej we właściwy każdej istocie obieg materii i energii.

Jeśli masz pytanie dotyczące ceremonii pożegnania, [skontaktuj się ze mną](/kontakt).