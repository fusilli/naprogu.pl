---
layout: rytualy
title: Wkraczanie w dojrzałość
seo: 
foto: wkraczanie-w-dojrzalosc.jpg
opis_foto: 
info_o_foto: unsplash.com/@guzmanbarquin
bg: top
---
Dojrzewanie to czas, kiedy kształtuje się nie tylko ciało, ale też umysł, emocje, życie społeczne. W wielu kulturach tradycyjnych rozumiano tę prawdę i dlatego często rozwój fizyczny był zaledwie jednym z czynników (obok rozwoju społecznego) wiążących się z rytuałami dojrzewania. Zmieniające się ciało jest punktem odniesienia i zakorzenienia, ale prawdziwa zmiana dokonuje się w dorastających osobach – w ich postrzeganiu samych siebie i otaczającego je świata, w relacji z bliskimi i rówieśnikami.

Rytuały towarzyszące dojrzewaniu budują świadomość i akceptację dla własnego ciała – pozwalają je lepiej zrozumieć, odkryć jego możliwości i ograniczenia. Ułatwiają wyjście z pewnego etapu dzieciństwa i otworzenie się na własny rozwój. Dają wzrastającej osobie poczucie wsparcia ze strony osób należących do tej samej płci – wspólnotę wiedzy, doświadczeń i uczuć. 

Obrzędy związane z wkraczaniem w dojrzałość mogą towarzyszyć pierwszej miesiączce, ale także skończeniu pewnego etapu edukacyjnego albo innym zmianom fizycznym i emocjonalnym. Kluczowe jest to, żeby sama uczestnicząca w nich osoba czuła się.

Świadoma swoich ograniczeń, prowadzę obrzędy dojrzewania dla dziewcząt. Mam nadzieję, że z czasem, w ramach rozwijania „Na progu” o kolejne osoby, pojawią się u nas również obrzędy dla chłopców. Jeśli chcesz się ze mną skontaktować i zapytać o rytuał dla Twojego dziecka, [zajrzyj do tej zakładki](/kontakt/).