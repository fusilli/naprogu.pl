---
foto: inicjacja.png
bg: top
layout: rytualy
title: Wkraczanie w dojrzałość
seo: Rytuały dojrzewania pomagają młodej osobie otworzyć się na własny rozwój
  emocjonalny i społeczny oraz budują świadomość i akceptację zmieniającego się
  ciała.
opis_foto: Nad nocną lekko pofalowaną taflą morza lub jeziora świeci złoty
  księżyc, rzucając blask na wodę.
info_o_foto: Gever
date: 2022-03-02
---
Ceremonie związane z dojrzewaniem i dorastaniem, są z ludźmi niemal od zawsze. W kulturach tradycyjnych stanowiły podstawę rozwoju społecznego jednostki i przygotowania jej do przyjęcia na siebie nowych ról i obowiązków.
Współcześnie także chcemy wesprzeć nasze dzieci w procesie dorastania. Zależy nam jednak na tym, aby to wsparcie odbywało się w poszanowaniu dla ich wartości, potrzeb i wrażliwości.

Świeckie rytuały towarzyszące wkraczaniu w dojrzałość, stanowią z jednej strony nawiązanie do ceremonii tradycyjnych, z drugiej zaś – poszerzają je i przekraczają, dając przestrzeń na to, co indywidualne i osobiste.

Rytuały dojrzałościowe pomagają naszym dzieciom budować świadomość i akceptację zmian, którym podlega ich ciało, emocje, życie społeczne. Ułatwiają wyjście z dzieciństwa i otworzenie się na własny rozwój. Dają wzrastającej osobie poczucie wsparcia ze strony bliskich – wspólnotę wiedzy, doświadczeń i uczuć.

Pracę nad rytuałami dorastania zaczynam od spotkania z Wami, żebyśmy mogły i mogli porozmawiać, lepiej się poznać, opowiedzieć o potrzebach, granicach i możliwościach. Zależy mi na tym, aby poznać Was wszystkich – rodziców lub opiekunów oraz osobę, dla której przygotowujemy wspólnie ceremonię dojrzałościową. Przeprowadzenie rytuału może się odbywać jedynie przy zgodzie i akceptacji Waszego dziecka.

Na podstawie tego, co usłyszę od Was w trakcie spotkania, proponuję scenariusz ceremonii, nad którym będziemy wspólnie pracować, wzbogacając go o kolejne elementy oraz dokonując zmian tam, gdzie jest taka potrzeba.

W czasie ceremonii czuwam subtelnie nad całością wydarzenia, przeprowadzam Was przez jego kolejne etapy oraz dbam o osoby znajdujące się w przestrzeni rytualnej. Towarzyszę Wam w tym ważnym momencie po to, żebyście mogły i mogli skupić się na tym, co dla Was ważne.

Jeśli chcec się ze mną skontaktować i zapytać o rytuał dla Waszego dziecka, [zajrzyjcie do tej zakładki](https://www.naprogu.pl/kontakt/).[](/kontakt/)