---
layout: rytualy
title: Rytuał dla Ciebie
seo: Wybierz i zaplanuj rytuał przejścia, który odpowiada Twojemu etapowi w życiu, potrzebom i wartościom.
foto: rytual-dla-ciebie.jpg
opis_foto: Na ciemnej tafli wody unosi się kwiat o zielonej łodydze i kontrastowych żółtych płatkach.
info_o_foto: unsplash.com/@larm
eleventyNavigation:
  key: Rytuał dla Ciebie
  order: 3
---
W życiu każdej i każdego z nas, obok codziennych, podobnych do siebie doświadczeń, pojawiają się również momenty szczególne. Często towarzyszą one ważnym dla nas zmianom – narodzinom dziecka, dojrzewaniu, zawieraniu małżeństwa, pożegnaniu bliskich osób. Chcemy przygotować się do tych zmian fizycznie i psychicznie, a czasem także duchowo. Oswoić je, nadać im rys osobisty, włączyć w nie ważne dla nas osoby. Temu między innymi służą rytuały przejścia.

W kulturach tradycyjnych obrzędy przejścia były ściśle skodyfikowane i wpisane we wspólny dla całej społeczności system wierzeń i światopogląd. Dziś różnimy się od siebie znacznie bardziej, więc różne też będą ceremonie towarzyszące ważnym momentom naszego życia.

Tworząc z Tobą rytuał przejścia, bazuję na wiedzy o obrzędach kultur europejskich i pozaeuropejskich oraz na teorii antropologicznej wypracowanej przez takich badaczy jak Arnold van Gennep czy Victor Turner. Wskazane przez nich ramy dotyczące struktury i funkcji obrzędów przejścia, wypełniam wraz z Tobą indywidualnymi potrzebami, doświadczeniami i przeżyciami.

W poniższych zakładkach znajdziesz informacje o rytuałach, które mogę wraz z Tobą współtworzyć i poprowadzić.