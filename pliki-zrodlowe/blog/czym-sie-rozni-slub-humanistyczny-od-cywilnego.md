---
title: Czym się różni ślub humanistyczny od cywilnego?
date: 2023-09-01T14:10:00.000Z
seo: "Ślub humanistyczny i ślub cywilny to dwa odmienne sposoby celebrowania
  związku. Pierwszy ma charakter symboliczny i nie wywołuje skutków prawnych,
  drugi natomiast jest formalnym aktem małżeńskim uznawanym przez państwo. "
foto: ceremonia-slubna-swiecka.jpg
opis_foto: Młoda para podczas ceremonii ślubnej świeckiej
info_o_foto: Młoda para
---
Ślub humanistyczny i ślub cywilny to dwa odmienne sposoby celebrowania związku. Pierwszy ma charakter symboliczny i nie wywołuje skutków prawnych, drugi natomiast jest formalnym aktem małżeńskim uznawanym przez państwo. Coraz więcej par w Polsce decyduje się na ślub humanistyczny jako uzupełnienie lub alternatywę dla ceremonii urzędowej.



Różnice pomiędzy tymi dwiema formami zawarcia małżeństwa są istotne zarówno z punktu widzenia prawa, jak i charakteru uroczystości. Ślub cywilny wiąże się z obowiązkami prawnymi i formalnościami, natomiast ślub humanistyczny stawia na pełną dowolność i personalizację. Dla wielu par kluczowym argumentem jest możliwość dopasowania przebiegu ceremonii do własnych wartości i historii miłości.

## Ślub humanistyczny – symboliczna ceremonia

Ślub humanistyczny to uroczystość o wymiarze symbolicznym i rytualnym. Nie ma mocy prawnej, ale dla uczestników stanowi ważne przeżycie. Prowadzi go profesjonalny celebrant (określany czasem mianem mistrza ceremonii) lub bliska osoba. Para sama decyduje o miejscu, przebiegu i oprawie wydarzenia. Popularne są własnoręcznie napisane przysięgi, muzyka dopasowana do potrzeb narzeczonych czy [rytualne gesty](https://www.naprogu.pl/rytual-dla-ciebie/) i działania.



Najważniejsze cechy ślubu humanistycznego:



* charakter: symboliczny, oparty na wartościach humanistycznych;
* skutki prawne: brak, uroczystość nie jest uznawana przez prawo;
* przebieg: elastyczny, w pełni dostosowany do pary;
* miejsce: dowolne, bez ograniczeń formalnych;
* religia: zwykle brak odniesień religijnych, choć zdarzają się pary, które ze względu na bliskie osoby lub na indywidualne wartości decydują się na zawarcie elementów religijnych czy duchowych w trakcie ceremonii.

## Ślub cywilny – formalne zawarcie małżeństwa

Ślub cywilny odbywa się w Urzędzie Stanu Cywilnego lub, w szczególnych przypadkach, w innym miejscu za zgodą urzędnika. Ma charakter prawny i wiąże się z konsekwencjami, takimi jak możliwość dziedziczenia czy zmiana nazwiska. Przebieg uroczystości określony jest przez przepisy, a prowadzi ją urzędnik stanu cywilnego.



Najważniejsze cechy ślubu cywilnego:



* charakter: formalny, prawnie wiążący akt małżeństwa;
* skutki prawne: pełne, uznane przez państwo;
* przebieg: z góry określony przez przepisy;
* miejsce: urząd lub inne zatwierdzone przez urzędnika miejsce;
* religia: brak, choć ceremonia cywilna może być uzupełniona ślubem kościelnym.



## Różnice między ślubem humanistycznym a cywilnym

Najważniejsza różnica dotyczy skutków prawnych – tylko ślub cywilny jest wiążący w świetle prawa. Uroczystość humanistyczna jest natomiast formą symbolicznego, rytualnego potwierdzenia związku.



Kluczowe różnice:



* Personalizacja: ślub humanistyczny pozwala na pełną dowolność, cywilny – ma sztywny scenariusz.
* Miejsce ceremonii: ślub humanistyczny odbywa się w dowolnym miejscu, cywilny zazwyczaj w urzędzie (choć istnieje również możliwość zorganizowania ceremonii w innym miejscu, o ile nie godzi ono w powagę urzędu).
* Formalności: ślub cywilny wymaga wniosku, dokumentów i świadków, humanistyczny – żadnych procedur.
* Dostępność dla par homoseksualnych: ślub cywilny w Polsce nie jest dopuszczalny dla par jednopłciowych, ślub humanistyczny – tak.



Wiele par decyduje się na ślub cywilny, aby sformalizować związek, a następnie na ślub humanistyczny, by nadać mu osobisty i emocjonalny charakter. 

## Ślub humanistyczny Łódź – czy jest możliwy?

[Ślub humanistyczny Łodzi](https://www.naprogu.pl/rytual-dla-ciebie/slub/) – podobnie jak w innych miastach Polski – jest w pełni możliwy do zorganizowania. Nie wymaga on zgody urzędów, nie podlega regulacjom prawa ani religii. Para wybiera dowolne miejsce, np. plener, salę weselną czy przestrzeń prywatną. To forma ceremonii, która szczególnie przemawia do osób ceniących wolność wyboru i indywidualne podejście do uroczystości.